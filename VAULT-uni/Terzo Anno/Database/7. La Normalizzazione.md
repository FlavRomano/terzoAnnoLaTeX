La normalizzazione è fondamentale nella teoria della progettazione relazionale.
Per produrre un nuovo schema relazionale ci sono due modi:
1. Partire da un buono schema ad oggetti e **tradurlo**
2. Partire da uno schema relazionale già esistente e modificarlo o completarlo

questo processo non esclude la formazione di *anomalie* all'interno dello schema finale, tocca eliminarle attraverso la **normalizzazione**.

Noi assumiamo l'ipotesi dello [[schema di relazione universale]]. 

Lo **schema di relazione universale $U$** di una base di dati relazionale ha come attributi  **l'unione degli attributi** di tutte le relazioni della base di dati.

## Tabella fatta male 
Data una tabella, come si può dire che è fatta male? E come la si corregge?
e.g: 
- StudentiEdEsami(Matricola, Nome, Provincia, AnnoNascita, Materia, Voto)

Abbiamo le seguenti anomalie:
- **Ridondanze**
	- con la matricola trasportiamo un'informazione più precisa del nome per identificare lo studente
- **Potenziali inconsistenze**
	- se uno studente non ha dato nessun esame, o Materia con il Voto è `NULL` oppure non può esistere in tabella
- **Anomalie nelle inserzioni/eliminazioni**

Una soluzione è **dividere lo schema in due tabelle**:
- Studenti(<u>Matricola</u>, Nome,  Provincia, AnnoNascita)
- Esami(<u>Matricola</u>, Materia, Voto)

## Forme normali
Una **forma normale** è una proprietà di una base di dati relazionale che ne garantisce qualità, cioé l'assenza di determinati difetti.
- Quando una relazione **non è normalizzata**
	- presenta **ridondanze**
	- si presta a comportamenti **indesiderati durante gli aggiornamenti**

La normalizzazione è una procedura che permette di **trasformare schemi non normalizzati** in schemi  che soddisfano una **forma normale**.

Quindi in generale vogliamo evitare [[fenomeni indesiderati]].
## Linee guida per una corretta progettazione
### Semantica degli attributi
Ogni schema relazionale che progettiamo deve essere **semplice da spiegare**
> Non si uniscano attributi provenienti da più tipi di classi e tipi di associazione in un'unica relazione.

### Ridondanza 
Ogni schema relazionale che progettiamo deve avere relazioni **senza anomalie di inserimento, cancellazione o modifica**. Tuttavia alcune di queste anomalie possono essere mantenute, l'importante è rilevarle e assicurarsi che i programmi aggiornino la base di dati correttamente.

### Valori nulli
Si eviti di porre in **relazione di base** attributi in cui i valori possono **essere frequentamente nulli**. Se ciò è inevitabile, bisogna assicurarsi che si presentino solo in casi eccezionali (non devono riguardare molte ennuple della relazione).

### Tuple spurie
Gli schemi relazionali che progettiamo devono poter essere **riuniti da una [[JOIN SQL|JOIN]]**
- con **condizioni di uguaglianza** su attributi che sono
	- [[chiave#Chiave Primaria|chiavi primarie]]
	- oppure [[chiave#Chiave esterna|chiavi esterne]]

così da poter evitare [[tuple spurie]]. Vogliamo garantire che facendo una join abbiamo lo stesso numero di tuple.

## Dipendenze funzionali
Per formalizzare la nozione di **schema senza anomalie** occorre una descrizione formale della **semantica dei fatti** rappresentati in uno schema relazionale.

Si parla quindi di [[istanza valida]] e di [[dipendenza funzionale]]. 

Dato uno schema $R(T)$ e $X,Y\subset T$, una [[dipendenza funzionale]] è un vincolo su $R$ del tipo $X\to Y$, si dice che

**un'istanza** $r_{0}\in R$
-  **soddisfa** la dipendenza funzionale $X\to Y$ $$r_{0}\vDash X\to Y$$ se la proprietà vale per ogni coppia di tuple in $r_{0}$, cioé $$\forall\; t_{1}[X]=t_{2}[X] \implies t_{1}[Y]=t_{2}[Y]$$
- **soddisfa un insieme** $F$ di dipendenze funzionali $$\text{se per ogni }X\to Y\in F \text{ vale }r_{0}\vDash X\to Y$$ cioé $r_{0}\vDash X \to Y \iff \forall\; t_{1}[X]=t_{2}[X] \implies t_{1}[Y]=t_{2}[Y]$ come detto nel punto sopra.

n.b: $r_{0}\vDash X\to Y$ vuol dire che l'istanza $r_{0}$ **soddisfa** la dipendenza funzionale $X\to Y$

### Esempio 
In questa relazione vengono rappresentate **informazioni eterogenee** assieme
![[Pasted image 20230825191240.png]]

- Gli impiegati e i relativi stipendi $Impiegato\to Stipendio$
- I progetti con i relativi bilanci $Progetto\to Bilancio$
- Le partecipazioni degli impiegati ai progetti con le relative funzioni $Impiegato, Progetto\to Funzione$

### Esprimere le dipendenze funzionali
Abbiamo vari modi di esprimere le dipendenze funzionali in queste forme a clausole:
- [[Espressione diretta]]
- [[Contrapposizione]]
- [[Per assurdo]]

tutte le clausole con cui esprimiamo le dipendenze funzionali sono **equivalenti**
$$(A\implies B) \iff (A \land \lnot B \implies False) \iff (\lnot B \implies \lnot A)$$
in generale in ogni clausola $A\land B \implies E\lor F$ posso spostare le sottoformule da un lato all'altro **negandole**.

Quindi sono equivalenti:
- DotazioniLibri(CodiceLibro, NomeNegozio, IndNegozio, Titolo, Quantità) 
	- $NomeNegozio_{=}\land CodiceLibro_{=}\implies Quantità_{=}$
	- $NomeNegozio_{=}\land CodiceLibro_{=}\land Quantità_{\ne} \implies False$
	- $CodiceLibro_{=}\land Quantità_{\ne}\implies NomeNegozio_\ne$
	- $NomeNegozio_{=} \implies CodiceLibro_{\ne}\land Quantità_{=}$

**IMPORTANTE**: Rappresentiamo le dipendenze funzionali come **congiunzione di clausole**, quindi possiamo manipolarle e ottenere risultati seguendo la logica proposizionale. 
Ricorda che:
- passando da un membro all'altro una clausola, questa viene **negata** 
- e di conseguenza un'[[Espressione diretta|espressione diretta]] diventa [[Contrapposizione|contrapposizione]] e viceversa.

Consideriamo la relazione
- Orari(CodAula, NomeAula, Piano, Posti, Materia, CDL, Docente, Giorno, OraInizio, OraFine)
	- In un dato momento, un docente si trova **al massimo** in un'aula $$\lnot((Giorno, OraInizio)_{=}\land Docente_{=}\implies Aula_\ne)\implies False$$ $$(Giorno, OraInizio)_{=}\land Docente_{=}\implies Aula_=$$
	- Non è possibile che **due docenti** condividano la **stessa aula** $$\lnot((Giorno, OraInizio)_{=}\land Docente_{\ne}\implies Aula_=)\implies False$$ $$(Giorno, OraInizio)_{=}\land Aula_=\implies Docente_=$$
	- Se **due lezioni** si svolgono su due piani diversi, allora appartengono a **due corsi diversi** $$Piano_{\ne}\implies CDL_{\ne} \iff CDL_{=} \implies Piano_{=}$$
	- Se **due lezioni diverse** si svolgono lo **stesso giorno** per la stessa materia, appartengono a **due CDL diversi** $$Lezioni_{\ne}\land Giorno_{=} \land Materia_{=}\implies CDL_\ne$$ $$Giorno_{=}\land Materia_{=}\land CDL_{=} \implies Lezioni_{=}$$ visto che $Lezioni$ non è un attributo, lo devo sostituire (assicurandomi che la dipendenza funzionale sia non banale) $$Giorno_{=}\land Materia_{=}\land CDL_{=} \implies X_{=}$$$$X = Orari \setminus \{Giorno,Materia,CDL\}$$

### Proprietà
Da un insieme $F$ di [[dipendenza funzionale|dipendenze funzionali]], in generale altre dipendenze funzionali sono implicate da $F$ ([[dipendenza funzionale#Dipendenze implicate|dipendenza implicata]]).
e.g:
- $Matricola \to CodFisc \quad CodFisc \to Cognome$
	- $\implies Matricola \to Cognome$

### Regole di inferenza
Le regole di inferenza servono per derivare le [[dipendenza funzionale#Dipendenze implicate|dipendenze funzionali implicate]]  logicamente da un'insieme di dipendenze funzionali $F$.
Attraverso gli [[assiomi di Armstrong]] possiamo [[Derivazione|derivare]] un dipendenza funzionale.

### Chiusura di un insieme
Dato un insieme $F$ di [[dipendenza funzionale|dipendenze funzionali]], la **chiusura di $F$**, denotata con $F^{+}$ è l'**insieme di tutte le dipendenze funzionali $X$ determina $Y$ che posso derivare da $F$** cioè $$F^{+}= \{X\to Y \mid F \vdash X \to Y \}$$ 

- calcolare la chiusura di $F$ è impensabile, è più semplice calcolarne un sottoinsieme.

Dato uno schema $R\langle T, F\rangle$ e $X \subseteq T$, la **chiusura di $X$ rispetto a $F$** è $$X_{F}^{+} = \{ A_{i}\in T \mid F \vdash X \to A_{i} \}$$ 


Un problema che si presenta spesso è quello di decidere se una dipendenza funzionale appartiene a $F^{+}$, questo è noto come [[problema dell'implicazione]].

Per risolvere il problema dell'implicazione usiamo [[problema dell'implicazione#Algoritmo per calcolare $X_{F} +$|l'algoritmo per calcolare la chiusura]] di $X$ rispetto a $F$. 
Da cui i concetti di 
- [[Chiave candidata|Chiave candidata]]
	- il problema di [[trovare tutte le chiavi ]] di una relazione ha **complessita esponenziale** al caso pessimo
- [[Attributo primo|Attributo primo]]
	- il problema di controllare se un attributo è primo è NP-completo

### Verificare se un insieme di attributi è chiave
Si calcola la chiusura a partire dagli attributi dati, 
- se la chiusura restituita dall'algoritmo coincide con l'insieme degli attributi 
	- allora l'insieme di partenza è [[chiave#Superchiave|superchiave]].

Basti osservare questo [[problema dell'implicazione#Esempio|esempio]].

## Copertura canonica
In questa parte affrontiamo i concetti di
- [[Copertura]]
- [[Attributo estraneo]]
- [[Dipendenza ridondante]]

Sia $F$ un insieme di dipendenze funzionali, $F$ è detta **copertura canonica** se e solo se
- la **parte destra** di ogni dipendenza funzionale in $F$ **è un attributo**
- **non esistono attributi estranei**
- **nessuna dipendenza** in $F$ è **ridondante**

### Teorema d'esistenza della copertura canonica
Per ogni insieme di dipendenze funzionali $F$ **esiste una copertura canonica**
### Algoritmo per calcolare la copertura canonica
1. Trasformare le dipendenze funzionali nella forma $X\to A$
	- dobbiamo avere solo [[dipendenza funzionale#Dipendenze funzionali atomiche|dipendenze atomiche]]
2. Eliminare gli [[Attributo estraneo|attributi estranei]]
3. Eliminare le [[Dipendenza ridondante|dipendenze ridondanti]]

e.g: 
- Impiegato (Matricola, Cognome, Grado, Retribuzione, Dipartimento, Supervisore, Progetto, Anzianità)

Consideriamo questo insieme di dipendenze funzionali: $$F=\{ M\to RSDG\;; MS\to CD\;;G \to R\;;D \to S\;;S\to D\;;MPD\to AM \}$$
1. Dipendenze funzionali atomiche $$F' = \{ \underbrace{M \to R, M \to S, M \to D, M \to G}_{M\to RSDG}, \underbrace{MS \to C, MS \to D}_{MS\to CD}, G \to R, D \to S, S \to D, \underbrace{MPD \to A, MPD \to M}_{MPD\to AM} \}$$
2. Eliminare gli attributi estranei
	- Visto che $M\to S$  possiamo eliminare la $S$ da $MS\to C$ e  $MS\to D$
	- Visto che $M\to D$  possiamo eliminare la $D$ da $MPD\to A$ e  $MPD\to M$ $$F' = \{ M \to R\;; M \to S\;; M \to D\;; M \to G\;; M \to C\;; M \to D\;; G \to R\;; D \to S\;; S \to D\;; MP \to A\;; MP \to M \}$$
3. Eliminare le dipendenze ridondanti
	- $M\to R$
	- $M\to S$
	- $M\to D$
	- $MP\to M$ 

$$F'= \{M \to G\;; M \to C\;; M \to D\;; G \to R\;; D \to S\;; S \to D\;; MP \to A\}$$

## Decomposizione di schemi
In generale per eliminare le anomalie da uno schema **occorre decomporlo** in più **schemi piccoli equivalenti**. Osserviamo questo [[esempio decomposizione|esempio]].

Dato uno schema $R(T)$, definiamo $$\rho = \{ R_{1}(T_{1}),\ldots, R_{k}(T_{k}) \}$$ come **decomposizione** di $R$ se e solo se $T_{1}\cup \ldots \cup T_{k}= T$

Una decomposizione deve avere due proprietà desiderabili:
1. [[Conservazione dei dati]], per garantire la ricostruzione delle informazioni originarie.
2. [[Conservazione delle dipendenze]], per semplificare il mantenimento dei vincoli d'integrità originari.
3. Ogni tabella prodotta deve essere in **forma normale di Boyce Codd**

## Forme normali
Una **forma normale** è una proprietà di una base di dati relazionale che ne garantisce la qualità:
- assenza di ridondanze
- si comporta bene durante gli aggiornamenti

Ci sono vari tipi di forme normali:
- **1FN** (prima forma normale), impone una restrizione sul tipo di una relazione
	- ogni attributo ha un **tipo elementare**
- **2FN, 3FN, FNBC** impongono **restrizioni sulle dipendenze**
	- la [[forma normale di Boyce Codd]] è la più naturale e restrittiva
	- la [[terza forma normale]] è meno restrittiva

In alcuni casi la forma normale di Boyce Codd non è raggiungibile, occorre quindi ricorrere a una forma indebolita.
