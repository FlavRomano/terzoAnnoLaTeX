# Sistemi per basi di dati
Ogni organizzazione, per il proprio funzionamento, ha bisogno di disporre di infor- mazioni che costituiscono una risorsa gestita da un proprio sistema informativo.
```ad-important
title: Sistema informativo
Il sistema informativo di un’organizzazione è una combinazione di risorse (umane e materiali) e di procedure organizzate per la raccolta, l’archiviazione, l’elaborazione e lo scambio delle informazioni necessarie alle:
* attività operative (informazioni di servizio) 
* attività di programmazione e controllo (informazioni di gestione)
* attività di pianificazione strategica (informazioni di governo).
```
- Perché *sistema*? esiste un insieme organizzato di elementi, di natura diversa, che interagiscono in modo coordinato.
- Perché *informativo*? è finalizzato alla gestione delle informazioni e quindi le interazioni che preme evidenziare sono quelle dovute a scambi di informazioni (*flussi informativi*).
```ad-example
title: e.g Industria manifatturiera
Un'industria manifatturiera gestisce informazioni per svolgere attività che includono:
1. gestione degli ordini, pagamenti dei prodotti venduti.
2. gestione degli ordini, pagamenti ai fornitori di materiali.
3. gestione del magazzino.
4. programmazione della produzione.
5. controllo di gestione.
6. pianificazione di nuovi prodotti.
Le informazioni di un’organizzazione, una volta ridotte a dati mediante un processo di interpretazione, quantificazione e formalizzazione, possono essere trattate auto- maticamente con gli elaboratori elettronici.
```
Le informazioni di un’organizzazione, una volta ridotte a dati mediante un processo di interpretazione, quantificazione e formalizzazione, possono essere trattate automaticamente con gli elaboratori elettronici.
* Perché *automatizzato*? quando una parte del sistema informativo viene realizzata impiegando strumenti informatici e della comunicazione.
Useremo il termine sistema informatico per riferirci ai sistemi informativi automatizzati.
## Sistema informatico
Un sistema informatico prevede i seguenti componenti principali:
![[sistema_informatico.png|Componenti del sistema informatico]]
- il software e l’hardware di base.
- una base di dati, che contiene una rappresentazione del patrimonio informativo dell’organizzazione.
- uno schema, che descrive la struttura della base di dati, le operazioni per agire su di essa e le restrizioni sui valori memorizzabili nella base di dati e sui modi in cui essi possono evolvere nel tempo (vincoli di integrità). Lo schema viene usato dal sistema per garantire un uso corretto della base di dati.
- i programmi applicativi, che forniscono i servizi agli utenti eseguendo un certo insieme di operazioni sulla base di dati.
- la comunicazione, che permette l’accesso ai servizi del sistema informatico ad utenti e programmi.
## Sistemi informatici operativi
La realizzazione di servizi informatici per le funzioni aziendali non presupponeva l’integrazione dei dati in comune alle diverse funzioni e quindi comportava sia la duplicazione di dati, con il rischio di copie incoerenti, sia una limitata possibilità di correlare dati settoriali per generare informazioni di interesse globale per l’organizzazione. Il progresso della tecnologia ha reso disponibili nuovi strumenti informatici, i sistemi per la gestione di basi di dati (Data Base Management System, **DBMS**), che, rendendo possibile una gestione integrata dei dati, interessavano ogni livello delle organizzazioni